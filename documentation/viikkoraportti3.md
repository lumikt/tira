### Viikkoraportti 3

Tällä viikolla käytin n 12h harjoitustyöhön. Viimeistelin aluksi trie-rakenteen, jonka jälkeen aloitin generaation työstämisen. Parin iteraation jälkeen generaatio toimii nyt mielivaltaisella Markovin ketjun asteella joka annettaan luodessa generaattori. Lisäsin myös main.py-toiminnon, jolla ohjelmaa ajetaan komentoriviltä. Kirjoitin myös alustavat testit trie:lle ja generaattorille sekä asensin coveragen tarkkailemaan kuinka suuri osa koodista on testattua. Tällä hetkellä kattavuus on hyvä molemmissa testikokonaisuudessa mutta testit itsessään eivät vielä kattavasti tarkasta kaikkia poikkeustapauksia, varsinkaan generaation osalta.

Suurin ongelma tällä viikolla ilmeni harjoitusdatan tekstin tulkinnassa, ilmeisesti koneeni ei jostain syystä onnistunut tulkitsemaan åäö-merkkejä oikein mikä ajoi hieman hakuteille bugeja metsästäessä, macilla testatessa koodi toimi hyvin. Bugit koskivat siis sanan pituutta.

Trie-rakenne on nyt mielestäni toimiva, lisäsin siihen frekvenssit jokaiseen solmuun, jonka perusteella generaatio osaa arpoa painotetusti seuraavan merkin.

Generaattori toimii nyt mielivaltaisella asteella, se valitsee aluksi trien alkusolmun, josta se arpoo ensimmäisen merkin ja sen jälkeen ottaa käyttöönsä mahdollisimman monta tilaa (korkeintaan asteen verran) joidenka perusteella se jatkaa. Yritin aluksi luoda arvonnan käyttäen numpy:n random generaatiota ja floatteja mutta se ei oikein toiminut pyöristysvirheiden takia, lopulta päädyin arpomaan luvut kokonaisluvuilla missä jokaisella mahdolliselle seuraajamerkille annetaan arvoväli [(1,2):”a”, (3-4):”b”]-tyylisesti, arvon tämän jälkeen kokonaisluvun välille 1-kokonaisfrekvenssi, jonka perusteella merkki valitaan.

Generaatio näyttäisi toimivan hyvin, olen testannut sitä Kotuksen nykysuomen sanalistalla ja lemmikkinimilistalla, molemmissa tapauksissa se arpoo kohtalaisen samankaltaisia sanoja. Kotuksen listassa on n. 100 000 sanaa ja generaattori luo listan sanoja parissa sekunnissa (pöytäkoneella).

Datan prosessointi vaatii vielä hieman työtä, suurimman vaivan aiheuttaa merkkien koodaus (encoding?) ja editorin välinen yhteistyö. 

Lisäsin myös main.py toimintoon nyt systeemiargumentit sekä mahdollisuuden tallentaa generoidut listat. Käyttäjä voi käynnistäessään antaa harjoitusdatan polun, generoinnin asteen, halutun määrän sanoja sekä kuinka pitkiä sanoja käyttäjä haluaa. 

Tämän viikon jäljiltä minusta tuntuu, että ydin alkaa olemaan hyvin hallussa.

Ensi viikolla keskityn testaukseen sekä data handlerin parannuksiin, jotta harjoitusdata varmasti tulee oikeannäköisenä perille. Kirjoitan myös testidokumentin luonnoksen sekä aloitan toteutusdokumentin.

Opin tällä viikolla, että tekstitiedostojen käsittely on välillä hankalaa. Koen myös, että Markovin ketjut ovat konseptina hyvin hallussa.

Varmistaisin että täyttääkö nykyinen toteutus jo ”ydinehdot”, eli tulisiko minun nyt keskittyä enemmänkin käyttäjäkokemuksen parantamiseen, testaukseen ja dokumentaatioon?

