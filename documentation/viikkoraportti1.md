### Viikkoraportti 1

Tällä viikolla olen tutustunut harjoitustyön käytännön asioihin ja järjestelyihin. Mietin mahdollista harjoitustyöaihetta ja päädyin koneoppimiseen Markovin ketjuilla. Olen tutustunut Markovin ketjuihin jo ennen aloitustilaisuutta ja jatkoin tätä myös aloitustilaisuuden jälkeen.


Olen oppinut miten Markovin ketjut toimivat, ainakin yhden asteen ketjut. Perusmallissa seuraava tila on vain riippuvainen vain viimeisimmästä tilasta. Generointiin tarvitaan kuitenkin useamman tilan huomioon ottava Markovin ketju, ja olen etsinyt niistä lisätietoa. Perusideana olen ymmärtänyt, että useamman asteen ketjussa huomioidaan myös aikaisempia tiloja, esim. 2-asteen ketjussa viimeisimmät kaksi ketjua. Minulle on kuitenkin jäänyt hieman epäselväksi, miten tämä otetaan huomioon seuraavan tilan todennäköisyyksissä.


Esim. jos on pelkistetty tilanne missä on vain solmut a,b ja c. Kahden asteen ketjussa, sanotaan vaikka ”ab”, lasketaanko tila ketjussa frekvensseistä merkkijonoa ”ab” seuraavista merkeistä vai yhdistetäänkö solmujen ”a” ja ”b” todennäköisyydet jotenkin? Eli onko "ab" oma solmunsa (ja vastaa kahden asteen tilaa), vai yhdistetäänkö "a" ja "b" solmujen todennäköisyydet dynaamisesti?


Olen myös käyttänyt aikaa trie-tietorakenteeseen tutustumiseen, tämä vaikuttaa kohtuu selvältä. Lisäksi olen kirjoittanut määrittelydokumentin, alustanut repositioron sekä asentanut poetryn.
Ensi viikolla aloitan koodaamisen, tavoitteenani on saada jossakin muodossa toimiva generaattori-koodi, ainakin yhden asteen Markovin ketjun generointiin sekä luoda sille jonkinlainen perusmuotoinen testaus. Ajattelin käyttää jotakin perus trie-kirjastoa, jos sopiva löytyy, jotta saan generaattorin luotua. Kun generaattori on alustavasti tehty, luon oman trie-rakenteen.


Olen tällä viikolla käyttänyt kurssiin noin 6 tuntia aloitustilaisuuden jälkeen, käytin jonkin verran aikaa ennen kurssia eri aihepiirien miettimiseen.
