### Viikko 2

Tällä viikolla olen käyttänyt noin 13h työhön. Alkuviikosta käytin aikaa erilaisten valmiiden python trie-rakenteiden etsimiseen, jotta voisin aloittaa generaattorin työstön. Huomasin kuitenkin, että valmista rakennetta ei löydy kovinkaan helposti, ainakaan sellaista, joka sopisi omaan työhöni. Päätinkin siis aloittaa kuitenkin trie-rakenteen tekemisestä, poiketen viime viikon suunnitelmasta.

Luonnostelin myös hieman sovelluksen rakennetta. Alustin datahandler, trie, generator sekä main moduulit githubiin. Suunnitelma on, että luokan datahandler vastuulla on avata annettu harjoitusdata, puhdistaa se mahdollisista erikoismerkeistäja ja tuottaa siitä puhdas lista, joka syötetään itse trie rakenteeseen. Itse trie moduuliin kuuluu luokka Node joka vastaa solmuista sekä luokka Trie, joka on itse datarakenne, jolla on metodit lisäämiseen ja hakuun. Generator-moduuli vastaa sanojen generaatiosta annetulla asteella. Generator.py:hyn on lisätty tähän mennessä vain hieman pseudokoodia generaatioon. Main moduuli toimii itse ohjelman kokonaisuutena ja sen vastuulla on käyttäjän kanssa asiointi. Alustavasti asiointi tapahtuu komentorivin kautta mutta jos aikaa jää, lisään jonkinasteisen UI-ratkaisun.

En tällä viikolla kerennyt saamaan muuta valmiiksi kuin trie luokan joka kevyen testauksen jälkeen näyttäisi toimivan halutusti. Triestä puuttuu vielä frekvenssitiedon lisäys, joka on kriittinen osa generaatiota mutta uskon että saan sen nopeasti lisättyä ensi viikon alussa. Aikaa meni hukkaan trien tekemisessä, sillä minulla oli väärinkäsitys siitä, miten rakenteen tulee toimia, ohjaajatapaaminen kuitenkin auttoi löytämään oikean konseptin.

Opin tällä viikolla selvästi trien sekä enemmän markovin ketjuilla generoinnista. Opin myös, että kannattaa varmistua siitä, että tekee oikeaa asiaa ennen kuin aloittaa tekemisen, sillä säästää pitkässä juoksussa aikaa.
Ensi viikolla aion keskittyä generaattoriin ja saada sen tuottamaan edes jonkinlaista tuotosta. Lisäksi aloitan testauksen, varsinkin jo valmiimman trie-moduulin osalta. Tällä hetkellä projekti tuntuu selkeältä eikä minulla ole juurikaan kysymyksiä. Uskon että ensi viikolla saan edistettyä projektia hyvällä vauhdilla.
